---
layout: post
title: "خواجهٔ صبیاندان «علی»"
date: 2020-12-19
author: اسماعیل بیگ غصپرنسکی
dir: rtl
tags: نثر
---


«علی»

بیر کیشینین اوچ اوغلو وار ایدی. ان کیچیگینین آدی علی ایدی. آتاسی بازاردان گلدیکده اوچونه ده بیر آلما گتیردی. پک پیشمیش دادلی سولو یئمیشلر ایدی. نئچه ساعت گئچیب آتا اوغلانلاری چاغیریب آلمالاری نه ایشله‌دینیز دئدی. 

بؤیوک اوغلو دئدی: «آتام من آلمامی یئدیم، ایچینده‌کی چگیرده‌گی ساخلادیم، باغچامیزا ساچیب، آلما آغاجی آسرایاجاق اولام.»

«آفرین اوغلوم یاخشی ائتمیشسن» دئدی آتاسی.

ایکینجی اوغلو دئدی: «من آلمامی یئدیم. پک خوش و دادلی ایمیش، آتاما الله تعالی ساغلیق وئرسین دئیه دعا قیلدیم.»

آتاسی یئنه آفرین اوغلوم دئدی.

اوچونجو اوغلو علی آتاسینا باخیب دئدی کی «آلمانین یاریسینی یئدیم ...»

آتاسی دئدی «یاریسینی نه ایشله‌دین؟»

علی قورخوب قیزاریب دئدی: «قونشونون اوغلو ولی خسته ایدی، گئدیب یاریسینی اونا وئردیم، چوخ سئوینیب دعا قیلدی ...»

«آفرین اوغلوم.» دئیه آتاسی گؤزوندن اؤپدو. «سن مرحمتلی هم تقوالی اولورسان، الله سنه چوخ انعام و مال وئرر.» دئدی.

کیشی کیشییه مرحمت قیلماق بؤیوک یاخشیلیق دیر. مرحمتلی کیشییه الله مرحمت ائدر.



