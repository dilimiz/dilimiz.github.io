---
layout: post
title: "ضیا پاشا شعرلریندن"
date: 2021-01-14
author: ضیا پاشا
dir: rtl
tags: شعر
---

## قطعه

صادق گؤرۆنۆر کسوه‌ده ارباب خیانت،<br/>
مرشد سایېلېر وهله‌ده اصحاب ضلالت،<br/>
اکثر کیشینیڭ صورتینه سیرتی اویماز،<br/>
یا رب بو نه حکمت بو نه حالت؟!<br/><br/>

## شعر

پک رنگینه آلدانما، فلک اسکی فلک دیر،<br/>
زیرا فلکین مشربِ ناسازې دؤنک دیر.<br/><br/>

یا بسترِ کمخادا یا ویرانه‌ده جان وئر،<br/>
چۆن بای و گدا خاکه برابر گیره‌جک دیر.<br/><br/>

الله‌ـا سېغېن شخصِ حلیمیڭ غضبیندن،<br/>
زیرا یوموشاق خویلو آتېن چیفته‌سی برک دیر.<br/><br/>

یاخدې نئچه جانلار اۏ نزاکتله تبسّم،<br/>
شیریڭ داهې قصد ائتمه‌سی جانا گۆله‌رک دیر.<br/><br/>

بد اصله نجابت می وئریر هئچ یونیفۏرما؟<br/>
زردوز پالان وورسان ائشه‌ک گینه ائشه‌ک دیر.<br/><br/>

بدمایه اۏلان آنلاشېلېر مجلسِ مِی‌ده،<br/>
عشرت گۆهری آدمی تمییزه محک دیر.<br/><br/>

نصح ایله یۏلا گلمه‌یه‌نی ائتمه‌لی تقدیر،<br/>
تقدیر ایله اوسلانمایانېن حقّی کؤتک دیر.<br/><br/>

نادانلار ائدر صحبتِ نادانلا تلذّذ،<br/>
دیوانه‌لرین همدمی دیوانه گرک دیر.<br/><br/>

عفو ایله مبشِّر می دیر اصحاب مراتب؟<br/>
قانونِ جزاء عاجزه می خاص دئمک دیر؟<br/><br/>

میلیونلا چالان مسندی عزّتِ سرافراز،<br/>
بیر قاچ قوروشو مرتکبین جایې کۆرک دیر.<br/><br/>

الله‌ـا توکّل ائده‌نین یاوری حق دیر.<br/>
ناشاد گؤنۆل بیر گۆن اۏلور شاد اۏلاجاق دېر.<br/><br/>

## شعر

هر شخصی حریمِ حقّه محرم می سانېرسان؟<br/>
هر تاج گئیه‌ن چولسوزو ادهم می سانېرسان؟<br/><br/>

دهری آراسان مینده بیر آدم بولامازسان.<br/>
آدم گؤرۆنۆر خوارلارې آدم می سانېرسان؟<br/><br/>

چۏخ مقبِلی گؤردۆم کی گۆلر، ایچی قان آغلار.<br/>
خندان گؤرۆنن هر کسی خرّم می سانېرسان؟<br/><br/>

بیل علّتی، قېل سۏنرا مداواته تصدّی،<br/>
هر مرهمی هر یاره‌یه مرهم می سانېرسان؟<br/><br/>

کبره نه سبب؟ یۏخسا وزیریم دییه گئرچک،<br/>
سن کندینی دستورِ مکرّم می سانېرسان؟<br/><br/>

ای مفتخرِ دؤولتِ یک روزه‌ی دۆنیا،<br/>
دۆنیا سنه مخصوص و مسلّم می سانېرسان؟<br/><br/>

خالی نه زمان قالدې جهان اهلِ طمع‌دن؟<br/>
سن ذاتېنې بو عالمه الزم می سانېرسان؟<br/><br/>

ان اوممادېغېن کشف ائدر اسرار درونون،<br/>
سن هر کسی کور، عالمی سرسم می سانېرسان؟<br/><br/>

بیر گۆن گله‌جک سنده پریشان اۏلاجاقسان.<br/>
ای قۏنچا بو جمعیّتی هر دم می سانېرسان؟<br/><br/>

نامرد اۏلایېم  چرخه اگر منّت ائدرسم،<br/>
جؤورۆنله سنین من کدر ائتسه‌م می سانېرسان؟<br/><br/>






















