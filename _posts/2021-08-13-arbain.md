---
layout: post
title: "امیر علیشیر نوایینین اربعینی"
date: 2021-08-13
author: امیر علیشیر نوایی
dir: rtl
tags: شعر
---

تانېنمېش شاعر و یازېچېلارېمېزدان امیر علیشیر نوایینین اثرلریندن بیری اربعین دیر. اربعین، آدېندان بللی اۏلدوغو کیمی قېرخ حدیثه احتوا ائتمکده دیر. اربعین اصلده چاغاتای تۆرکجه‌سینده یازېلسا دا بورادا نشر اۏلونان شعرلر بیزیم عموم جماعته اۏخونابیلر اۏلماسې اۆچۆن آزجا لهجه باخېمېندان دگیشیلیب، حدیثلر ایسه داها مرسوم شکلده نقل ائدیلمیش دیر.

## اربعین

بسم الله الرحمن الرحیم<br/>

حمد آڭا کیم کلامې خیر معال،<br/>
قېلدې ائلگه رسولېدان ارسال.<br/>

اۏل رسولی کی هم کلامی فصیح،<br/>
ائلگه تگۆردی هم حدیث صحیح.<br/>

تا اولوس جهلدن خلاص بۏلوب،<br/>
علم خلوتگهیغه خاص بۏلوب.<br/>

چۆن تاموقدان نجات تاپقایلار،<br/>
اوچماق ایچره حیات تاپقایلار.<br/>

جلّ ذکره زهی اله رفیع،<br/>
عزّ قدره زهی رسول شفیع.<br/><br/>


### سبب تألیف منظومه

اۏل صفا اهلی پاک فرجامې،<br/>
پاک فرجام و پاکفر جامی،<br/>

اۏل یقین سارې دستگیر مڭا،<br/>
قبله و استاد و پیر مڭا،<br/>

کی توتوب‌دور جهان‌نې تصنیفی،<br/>
نظمِ دیوانی، نثرِ تألیفی،<br/>

چۆنکی هجرتدن ائل آراسېدا سؤز،<br/>
سکسن آلتی ایدی و سککیز یۆز،<br/>

کیم یئنه تحفه‌ای عیان قېلدې،<br/>
تحفه یۏق، طرفه‌ای بیان قېلدې.<br/>

اۏقوغاندا بخاری و مسلم،<br/>
قېرق سؤز بارچا شبهه‌دن سالم،<br/>

نثر ایله نظمین مرکّب ائتیب،<br/>
فارسی لفظ ایله مرتّب ائتیب،<br/>

«اربعین»ـی چېقاردې کیم جانلار،<br/>
بلکی قېرق اربعین چېقارقانلار.<br/>

تاپتېلار آندا نشئهٔ مقصود،<br/>
«اربعین»ـدن نیچۆک کی اهل شهود.<br/>

فارسیدانلر أیلب ادراک،<br/>
عاری ایردی بو نفعدن اتراک.<br/>

ایسته‌دیم کی بو خلق ده باری،<br/>
بۏلماغایلار بو نفعدن عاری.<br/>

من دئمکنی چۆ مدّعا أیلب،<br/>
اۏل اجازت بئریب دعا أیلب.<br/>

مدّعا چۆن باری صواب ایردی،<br/>
هر دعا قېلسا مستجاب ایردی.<br/>

بیر ایکی کۆن کی اهتمام ائتدیم،<br/>
کؤز توتاردان بورون تمام ائتدیم.<br/>

بار امیدیم که شاه شرع آیین،<br/>
کیم نبی شرعیغه بئریر تزیین،<br/>

اۏل کی اَوراق آرا کی سالغای کؤز،<br/>
أیله‌گَی کؤڭلیگه اثر باری سؤز،<br/>

نثریدن دغی بهره‌ور بۏلغای،<br/>
نظمیدن دغی باخبر بۏلغای.<br/>

بو کۆن اۏلسا حدیثلرگه مطیع،<br/>
تاڭلا بۏلغای محدّث آڭا شفیع.<br/><br/>


### لا یؤمن أحدکم حتّی یحبّ لأخیه ما یحبّ لنفسه

مؤمن ایرمس تۆر، اۏلکی ایماندان،<br/>
روزگاری دا یۆز صفا کؤرگَی،<br/>
تا کی قارداشېغا روا کؤرمس،<br/>
هر نه کیم اؤزیگه روا کؤرگَی.<br/><br/>

### من أعطى لله ومنع لله وأحب لله و أبغض لله فقد إستکمل إیمانه

کیمگه کیم حبّ و بغض، منع و عطا،<br/>
حق اۆچۆن بۏلدی جزم بیل اۏنې،<br/>
کیم ایرۆر تڭری لطفیدن کامل،<br/>
اهـل ایـمـان قـاشـېـدا ایـمـانـې.<br/><br/>

### المسلم من سلم الناس من لسانه ويده

کیم مسلمانلېق أیله‌سه دعوا،<br/>
چېن ایمس گر فدا قېلور جانلار.<br/>
اۏل مسلمان دورور کی سالم دور،<br/>
تیلی و ایلگیدین مسلمانلار.<br/><br/>

### خصلتان لا يجتمعان في مؤمن البخل وسوء الخلق

مؤمن ایرسه‌ڭ قېلېب درّیڭنی نثار،<br/>
ائل بیلن روشن اۏل نیچۆک کیم شمع،<br/>
نه‌گه کیم تڭری هیچ مؤمنده،<br/>
بخل و بدخویلوق قېلمادې جمع.<br/><br/>

### يشیب ابن ءادم و تشبّ معه خصلتان، الحرص وطول الامل

آدمیغه اگرچه واقع ایرۆر،<br/>
قارېغان سارې بارچا ایشده خلل.<br/>
ایکی فعلی ولی ییگیتره‌ک اۏلور،<br/>
بیری حرص و بیریسی طول أمل.<br/><br/>

### من لم يشكر الناس لم يشكر الله

اۏل کی خالقغه شکر دئر، اوّل،<br/>
شاکر اۏلماق گرک خلایقدن.<br/>
کیم کی مخلوق شکرینی دئمه‌گَی،<br/>
دئمه‌گَی دغی شکر خالقدن.<br/><br/>

### من لم يرحم الناس لا يرحمه الله

تڭریدن رحم اگر طمع قېلسه‌ڭ،<br/>
اوّل اۏلماق گرک ائلگه رحیم.<br/>
هر کیشی کیم اولوسغا رحم ائتمس،<br/>
آڭا رحم أیله‌مس رحیمِ کریم.<br/><br/>

### الدنيا ملعونة وملعون ما فيها إلا ذكر الله

دنیا و هر نه آندا دور موجود،<br/>
بۏلدی حق لعنتی گرفتاری.<br/>
غیری حق ذکری کیم، ایرۆر ذاکر،<br/>
تڭرینیڭ رحمتی سزاواری.<br/><br/>

### لعن الله عبد الدينار وعبد الدرهم

رحمت آزاده‌غه کی اۏل آلماس،<br/>
دهر دینار و درهمین غمــغه.<br/>
لیک لعنت آڭا کیم قول بۏلغای،<br/>
خواه دینار و خواه درهمـــغه.<br/><br/>

### دم على الطهارة يوسع عليك الرزق

گر همیشه طهارتیڭ بۏلسا،<br/>
آرېغای فاقه چرکی اۏل سوودان.<br/>
طاهر اۏل ایسته‌سه‌ڭ فزون روزی،<br/>
خاسر اۏل کیم پیتۆردی بول سوودان.<br/><br/>

### لا يلدغ المؤمن من جحر واحد مرّتين

ای کی بیر نیش ائتدی موذیدن،<br/>
کؤڭلۆنگه پیچه اوزه‌یسه، یادله،<br/>
چۆنکی مؤمننی تیشله‌مس هرگز،<br/>
بیر تؤشۆکدن ییلان ایکی قاتله.<br/><br/>

### العِدَةُ دَينٌ

کیم کی هر کیمگه وعده‌ای قېلدې،<br/>
شرط ایرۆر وعده‌گه وفا قېلماق،<br/>
وعده کیم قېلدېڭ اؤیله‌دۆر کیم،<br/>
فرض دۆر قرضـنی ادا قېلماق.<br/><br/>

### المجالس بالأمانة

قایسې مجلسده کیم ائشیتسه‌ڭ سؤز،<br/>
بیلگیل اۏل سؤز سڭا امانت دور.<br/>
گر آنې اؤزگه یئرده نقل ائتسه‌ڭ،<br/>
اۏل امانتگه بو خیانت دور.<br/><br/>

### المستشار مؤتمن

هر کیشی کیم بیراونی محرم ائتیب،<br/>
مشورتده امین راز ائتدی،<br/>
گر یاشوردې بیلیب صلاح سؤزین،<br/>
اؤزینی قلب و حیله‌ساز ائتدی.<br/><br/>

### السماح رباح

مال بذل ایله سود اگر تیله‌سه‌ڭ،<br/>
عاقبت چۆن اؤلۆم ایرۆر موجود.<br/>
اسره‌گن قالور اۏل کی بذل ائتدیڭ،<br/>
سڭا همراه باروردان ائتدیڭ سود.<br/><br/>

### الدَّينُ شين الدّين

اهل دین اۏل دورور کی قېلغای ادا،<br/>
بات اگر ذمّه‌سینده دَین اۏلغای.<br/>
دَین اداسی چۆ دین علامتی دور،<br/>
بی ادالېق دینـغه شَین اۏلغای.<br/><br/>

### القناعة مال لا يفنى

حرصـدن گئچگیل اۏل غمی دور کیم،<br/>
حدّ و غایت ایمس آڭا پیدا.<br/>
توت قناعت کی اۏل ایرۆر مالی،<br/>
کی نهایت ایمس آڭا پیدا.<br/><br/>

### نوم الصبحة يمنع الرزق

صبح اویقوسېن اۏل کی أیلر ترک،<br/>
رزق و روزینی اؤزیگه تؤش کؤرگَی.<br/>
اۏل کی غفلتدن ائتدی نَومی صبوح،<br/>
بو شرفنی مگر کی تۆش کؤرگَی.<br/><br/>

### آفة السماحة المنّ

هر کیشیـگه رعایت قېلساڭ،<br/>
منّت اؤتکرمه‌گیل گمانیڭـغه.<br/>
نه‌گه کیم اۏل کیشیـگه آفت ایرۆر،<br/>
یۆکله منّت وَ لیک جانېڭـغه.<br/><br/>

### السعيد من وعظ بغيره

ائلگه نه کلسه أیله‌مس پند،<br/>
اۏل کی کؤڭلینی قېلدې غفلت‌بند.<br/>
کیم کی پند آلدې ائلگه تۆشگندن،<br/>
آنې بیل کیم ایرۆر سعادتمند.<br/><br/>

### كفى بالمرء اثما ان يحدث بكل ما يسمع

بو یازوق بس کیشیـگه کیم ائلدن،<br/>
هر نه سؤز کیم ائشیتدی فاش ائتدی،<br/>
تاغ ائشیتگنـنی دئر، گناهیـدن،<br/>
گویا تڭری اۏنې تاش ائتدی.<br/><br/>

### كفى بالموت واعظا

واعظیڭ بس عطا-عنا اؤلۆمی،<br/>
کیم الرچه ایرۆر سڭا ناصح،<br/>
واعظی اۏل کیم أیتۆرۆ قېلماس،<br/>
ایرۆر اۏل واعظیڭ موڭا راجح.<br/><br/>

### خير الناس من ينفع الناس

خلق آرا یاخشېراق دئدیڭ کیم دور؟<br/>
ائشیتیب أیله شبهه رفع آندان.<br/>
یاخشېراق بیل آنی اولوس آرا کیم،<br/>
یئتسه کؤپره‌ک اولوسـغه نفع آندان.<br/><br/>

### ان الله يحب السهل الطلق

حق سنی سئوگَی ائل بیله بۏلساڭ،<br/>
تیل و کؤڭلیڭـنی قېلېب یک روی،<br/>
نکته سۏرساڭ شکفته و خندان،<br/>
زیست قېلساڭ گشاده و خوش روی.<br/><br/>

### تهادوا تحابوا

دۏستلشیڭلر هدیه‌لر بئریشیب،<br/>
بهره تاپقان خِرَد عطیّه‌سیـدن.<br/>
خود جهانـدا عطیّه بار مو،<br/>
یاخشېراق دۏستلېق هدیّه‌سیـدن.<br/><br/>

### اطلبوا الخير عند حسان الوجوه

ای کی بیر ایشده حاجتیڭ بۏلسا،<br/>
یاخشې یۆزلۆکدن ایسته بخشایش.<br/>
تا کی بخشایشیـدن اوّلـراق،<br/>
کؤرمَگیـدن یئتۆشگَی آسایش.<br/><br/>

### زر غباً تزداد حباً

بیر بیرین دۏستلر اگر گَه گَه،<br/>
کؤرسه‌لر دۏستلوق اۏلور غالب.<br/>
شَوقـدن اختلاط اۏلور مطلوب،<br/>
وصل اۆچۆن آرزو اۏلور طالب.<br/><br/>

### طوبي لمن شغله عيبه عن عيوب الناس

ای خۏش اۏل کی عیب کؤرمه‌مک ایله،<br/>
یۆز هنرور مراتبین تاپقای.<br/>
یعنی اؤز عیبی پرده‌سی کؤزیـگه،<br/>
اؤزگه ائل عیبی چهره‌سین یاپقای.<br/><br/>

### الغني اليأس مما في أيدي الناس

بایلېق ایستر ایسه‌ڭ ائل ایلگیـدن،<br/>
هر نه کؤرسه‌ڭ بارېدان بۏل نومید.<br/>
بول غنا بس کی خلقـدن کئچیبان،<br/>
توتساڭ امّید حقـدن اۏق جاوید.<br/><br/>

### مِن حُسن إسلامِ المرءِ، تَركُهُ ما لا يَعنِيهِ

کیم کی إسلام کؤزگۆسیـده تیلر،<br/>
هر زمان اؤزگه بیر صفا موجود.<br/>
کئچسۆن اۏل نوع بارچا ایشدن کیم،<br/>
تڭری راضی ایمس اولوس خوشنود.<br/><br/>

### ليس الشديد بالصرعة إنما الشديد الذي يملك نفسه عند الغضب

ایمس اۏل پهلوان کی اؤز قدرین،<br/>
باش اۆزه ائلتیبان نگون قېلغای،<br/>
پهلوان آنې بیل کی یئتسه غضب،<br/>
نفس امّاره‌نی زبون قېلغای.<br/><br/>

### ليس الغنى عن كثرة العرض إنما الغنى غنى النفس

بای ایمس اۏل کی مال کثرتیـدن،<br/>
کؤرمه‌گَی فاقه و طلب رنجین،<br/>
آنې بیل کیم خدای بئرمیش آڭا،<br/>
نفس امّاره ترکینی گنجین.<br/><br/>

### الحزم سوء الظن

حزم باعث دورور آڭا کی مدام،<br/>
ایشی ائل سارې بدگمان اۏلغای.<br/>
دائما احتیاط ائتر آڭا کیم،<br/>
قَیادلردن همه امان اۏلغای.<br/><br/>

### العلم لا يحلّ منعه

ای خردمند عالِمی کی سڭا،<br/>
علمدن روزی أیله‌دی صانع،<br/>
کیشی اؤرگنسه قېلماغېل محروم،<br/>
یا کی نفع آلسا بۏلماغېل مانع.<br/><br/>

### الكلمة الطيبة صدقة

یاخشې سؤز بیرله حاجت اهلین سۏر،<br/>
بئرمه‌سه‌ڭ یاخشې طعمه‌دن نفقه.<br/>
پی اۆچۆن کیم رسول قولی بیلن،<br/>
یاخشې سؤز باردور اؤیله کیم صدقه.<br/><br/>

### كثرة الضحك تميت القلب

اسرۆ کؤپ کۆلمه کیم اؤلر ایرمیش،<br/>
زنده دل کؤڭلی کۆلگۆ کثرتیـدن.<br/>
مونې هر کیم کی بیلدی کؤڭلی بیله،<br/>
کۆلمه‌گَی اۏلسا کؤڭلی حسرتیـدن.<br/><br/>

### الجنة تحت أقدام الأمهات

آنالارنېڭ ایاغې آستېدا دور،<br/>
روضه جنّت و جنان باغې.<br/>
روضه باغې وصالېن ایستر ایسه‌ڭ،<br/>
بۏل آنانېڭ ایاغې تۏپراغې.<br/><br/>

### البلاء موكل بالمنطق

دئدی کؤپ سؤزله‌گن خطا کؤپ ائتر،<br/>
اۏل کی دئرلر آنې ولی الله.<br/>
هر بلا کیم یئتر ایرۆر سؤزدن،<br/>
بؤیله حکم أیله‌دی نبی الله.<br/><br/>

### النظر الي المرأة الأجنبية سهم من سهام ابليس

سالما کؤز کیمسه بۏلسا نامحرم،<br/>
گرچه نفسیڭ تاپار نظاره‌ده سود.<br/>
کی نظر کیم حرام، شیطانېڭ،<br/>
ناوکی دور و لیک زهر آلود.<br/><br/>

### لا يشبع المؤمن دون جاره

کیم کی مؤمن دورور قاچان چېداغای،<br/>
کیم اؤزی تۏق و قۏنشو بۏلغای آچ.<br/>
آڭا داغې کرک یئتۆرسه نصیب،<br/>
خانه‌ده گر قولاچ و خواهی اوماچ.<br/><br/>

### خاتمه

ای کی شخصیڭنی خالق فتّاح<br/>
دئدی «خمّرتُ أربعینَ صباح»،<br/>

ایرۆر اۏل أربعینیڭ اوّلی حال،<br/>
أیله بو «أربعین» بیله اعمال.<br/>

کی بو نوع ایککی «أربعین» موجود،<br/>
بۏلسا شاید کی تاپقایسان مقصود.<br/>

یئتسه مقصود مدّعا بیرله،<br/>
منی یاد ائتسه‌ن دعا بیرله.<br/>

کی نواییغه اۏل دعا یئتگَی،<br/>
بلبلی روحیغه نوا یئتگَی.<br/><br/>


وحمد لله علی توفیقی هذا الأربعین والصلاة والسلام الطیّبین الطاهرین والسلام تسلیما کثیرا.





















