---
layout: post
title: "قورد نبی چوبان"
date: 2020-12-11
author: بکیر وهاب‌اوغلو چوبان‌زاده
dir: rtl
tags: شعر
---

چوماغا سؤیکه‌نن، قویونو سایان،<br/>
تۆته‌یه جان وئرن، قورد نبی چوبان.<br/>
چارېغی قاپ قارا، دولاقلاری آغ،<br/>
میس کیمی پارلایېر داغارجېق پېچاق.<br/>
او اؤز سۆرۆسۆنۆ یاماجا یایېر،<br/>
گئچینی، قویونو، قوزونو سایېر.<br/>
سونرا دا گۆج وئریر اؤز تۆته‌یینه،<br/>
دنیانې سالمایېر هئچ اۆره‌یینه<br/>
او جانسېز تۆتکله نه سېرلار ساچېر،<br/>
دنیانېن ایچینی دېشېنې آچېر.<br/>
فېرلان ای دَییرمان، دؤن ای دَییرمان،<br/>
غم، کدر، یوخ اولور، شادلانېر انسان.<br/>
قوزولار سېچرایېر داشدان، سَکیدن،<br/>
کؤپکلر یومشالېر شیرین تۆرکۆدن.<br/>
دیلسیز تۆتک اؤتۆر، نئجه اینله‌ییر،<br/>
یانېقلې سسینی یادلار دینله‌ییر.<br/>
آخشام اولان کیمی سرین یئل اسیر،<br/>
قورباغا، چکیرتگه، سسینی کسیر.<br/>
تۆته‌یین سسیندن قویون کؤکه‌لیر،<br/>
قوزولار بوی آتېب بیردن یئکه‌لیر.<br/>
تۆتک سسی آخېب، کؤیلره چاتېر،<br/>
کؤیلردن داغلارا، گؤیلره چاتېر.<br/>
آخشام نه سؤیله‌سه بو جانسېز تۆتک،<br/>
صاباح بۆتۆن اوبا اونو بیله‌جک.<br/>
بو اۆزدن قېرېمېن تۆرکۆسۆ بیر دیر،<br/>
تۆرکۆده گیزله‌نن بیر اولو سېر دېر.















