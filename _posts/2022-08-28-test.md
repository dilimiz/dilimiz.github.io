---
layout: post
title: "تورچو و بالیق (الکساندر پوشکین)"
date: 2021-09-21
author: فریدون بیگ کؤچرلی
dir: rtl
tags: شعر
---


### روسیه‌نیڭ مشهور شاعری پوشکیندن تۆرکجه‌یه ترجمه دیر.

### مترجمی فریدون بیگ کؤچرلی، 

### ایروان گیمنازیاسېنېڭ لسانِ تۆرکی معلّمی

<hr/>

### ایروان

### سنه ۱۸۹۲

<hr/>

بیر قۏجا کیشی بیر قۏجا قاری، <br/>
بیر بیرینین انیسی هم یاری. <br/>

دریا یانېندا کهنه قازماده، <br/>
ائیلر ایدیلر عیش، آزاده. <br/>

قۏجانېن صنعتی بالېق توتماق، <br/>
گاه بی گاه سویا تۏر آتماق. <br/>

قارېنېن صنعتی ایپ اگیرمک، <br/>
قازمانې سۆپۆرۆب قابې سیلمک. <br/>

تۏرونو بیر گۆن اۏل فرومایه، <br/>
قصد خالصله آتدې دریایه. <br/>

نخل امّیدی وئرمه‌دی باری، <br/>
اۏلمادې یارې، بخت هم تاری. <br/>

چېخدې تۏر بۏش قۏجا اۏلدو غمین، <br/>
سالدې سویا تۏرو دوباره همین. <br/>

چېخدې بو دفعه ده تۏرو خالی، <br/>
اۏلدو تغییر پیرین احوالی. <br/>

اۆچۆمۆنجۆ کره تۏرو آتدې، <br/>
تۏر بو دفعه عجب درین باتدې. <br/>

اۏلدو اظهار قدرت خالق، <br/>
گلدی تۏر ایچره بیر قېزېل بالېق. <br/>

ساده بالېق دگیلدی اۏل بالېق، <br/>
وار ایدی اۏندا قدرت خالق. <br/>

گلدی گفتاره غفلتا اۏ زمان، <br/>
آچدې دیل اۏل بالېق نئجه انسان. <br/>

سؤیله‌دی «ای قۏجا خۏش منظر! <br/>
لطف اۆزۆیله منه سن ائیله نظر. <br/>

نه طلب ائیله‌سن اۏنو وئررم، <br/>
نه دئسن، ائیله من اۏنو ائدرم. <br/>

جمله حاجتلرین اۏلار حاصل، <br/>
اۏلارسان آرزونا تئز واصل! <br/>

رحم ایله آت منی بو دریایه، <br/>
توتاسان تا منیمله خۏش مایه!» <br/>

پیر ائشیتجک بالېغېن آوازېن، <br/>
اۏندا گؤرجک خدانېن اعجازېن، <br/>

حیرته دۆشدۆ ائتدی اندیشه، <br/>
اۏتوز اۆچ ایل ائدردی چۆن پیشه. <br/>

گؤرمه‌میشدی بالېقدا نطق صدا، <br/>
ائتدی چۏخ شکرلر خدایه ادا. <br/>

اۏنا رحم ائیله‌ییب اۏ پیر فقیر، <br/>
دئدی «ای معجز خدایِ کبیر! <br/>

ائتمزم سندن آرزو بیر ذاد، <br/>
ائیلرم هم سنی بو دم آزاد. <br/>

حیف دیر گر سنی ائدم نابود، <br/>
غیض ائدر منه خالق معبود. <br/>

گز بو دریادا اۏل گیلن راحت، <br/>
ماهیان ایچره دوت گیلن الفت.» <br/>

یاخشېلېق ائیله آت سویا بالېق، <br/>
بیلمه‌سه ده بالېق بیلر خالق. <br/>

آتدې دریایه بالېغې اۏل دم، <br/>
باسدې داخماسېنا طرف چۆ قدم، <br/>

گؤردۆ قارېنې سؤیله‌دی حالې، <br/>
الینه گئچدیگی عجب مالې. <br/>

دئدی «توتموش ایدیم قېزېل بالېق، <br/>
دیله گلدی اۏ بالېق اَز خالق. <br/>

دئدی «ائیله منیمله سن سازش، <br/>
وئررم هر نه ائیله‌سن خواهش. <br/>

آت گیلن بحره، ائیله شاد منی، <br/>
ائیله‌سین بار الهی یاد سنی.» <br/>

آلمادېم اجرت ائیله‌دیم آزاد، <br/>
تا کی حق تئز تئز ائیله‌یه بیزی یاد.» <br/>

قۏجانې تهمت ائیله‌دی قارې، <br/>
دئدی «ای سارساق سفیه باری، <br/>

ایسته‌یه‌یدین هئچ اۏلماسا تکنه، <br/>
تکنه‌میز چۆن اۏلوب دور چۏخ کهنه.» <br/>

چاره‌سیز پیر گئتدی بحره طرف، <br/>
سینه‌سی اۏلدو غم اۏخونا هدف. <br/>

یئتیشنده کناره، دریادان، <br/>
گلدی بالېق وفایه دریادان. <br/>

دئدی «ای قۏجا گلمیشسن نه ایشه؟ <br/>
آچېقېن سؤیله ائتمه اندیشه.» <br/>

ائیله‌دی پیر سجده آچدې مقال، <br/>
دئدی «ای صاحب کمال و جمال <br/>

گۆنۆمۆ قارېم ائیله‌ییب قاره، <br/>
خیلی زحمت وئریر منِ زاره. <br/>

ایندی لازم اۏلوب اۏنا تکنه، <br/>
چۆن اۏلوب اۏنون تکنه‌سی کهنه.» <br/>

نطقه گلدی اۏ دم قېزېل ماهی، <br/>
دئدی «چۏخ چکمه ای قۏجا آهی. <br/>

تازه تکنه یئتر سیزه حقدن، <br/>
اۏل گیلن آزاده غصه و غمدن!» <br/>

ائوینه تۏرچو ائیله‌دی عودت، <br/>
قلبدن شاد فکردن راحت. <br/>

تکنه‌نی تازه گؤردۆ شاد اۏلدو، <br/>
شکری اۏل بالېغا زیاد اۏلدو. <br/>

لیک قارېسې اۏلمادې قانع، <br/>
دۆشمه‌دی خاطرینه حق صانع. <br/>

تندلشیب، صوتونو هم ائتدی اوجا، <br/>
دئدی «ای احمق سفیه قوجا! <br/>

کیم توتوب بالېغې ائدر آزاد، <br/>
ایسته‌مه‌ییب بیر شی آلمایېب بیر ذاد. <br/>

گئدیبن ائیله بالېغا سجده، <br/>
«دیریلیک یۏخدور» دئ بیزیم ائوده. <br/>

«اۏلوروق» دئ «داخمادا بدحال»، <br/>
تا کی وئرسین بیزه اېشېقلې داخال.» <br/>

اۆز توتوب تۏرچو گئتدی دریایه، <br/>
بۆکۆلۆب قدّی بنزه‌دی یایه. <br/>

گؤردۆ دریا دگیل اۏ وقت راحت، <br/>
ساغا سۏلا سویو ائدر حرکت. <br/>

باشلادې بالېغې چاغېرماغا، <br/>
گلدی بالېق اۏ دمده قېراغا. <br/>

سؤیله‌دی «ای قۏجا نه دیر مطلب، <br/>
گلمگینده بورا نه اۏلوب حاجت؟» <br/>

سجده‌یه دۆشدۆ ائیله‌دی تعظیم. <br/>
دئدی «ای معجز خدای عظیم. <br/>

قارېنېن یۏخدور قۏرخوسو باکی، <br/>
اۏت سالېب یاندېرېر نُه افلاکی. <br/>

داهې دا برک توتوب اۏنون آجېغې، <br/>
سؤگۆبن دانلایېر منِ یازېغې. <br/>

ایسته‌مم من دئییر اۏلام رعیت، <br/>
خانېم اۏلماق ایسته‌رم راحت.» <br/>

«غم یئمه ای قۏجا» دئدی بالېق، <br/>
«ائیله‌یر قارېنې خانېم خالق.» <br/>

شاد خرم قۏجا ائوه دؤندو، <br/>
وعده خۏشلا غم اۏتو سؤندۆ. <br/>

یئتیشیب خانه‌سینه قالدې مات، <br/>
گؤردۆ وار اؤزگه بیر طریق بساط. <br/>

نه دیر بو جاه بو جلالتلر؟ <br/>
نه دیر بو خانه‌لر عمارتلر؟ <br/>

بزنیب گؤردۆ قارېسې الوان، <br/>
اۆستۆنه چۏخ تاخېب دېر مرجان. <br/>

باشېنا زرلی پارچادان زیور، <br/>
قۏلو قۏل‌باغې جمله‌سی گوهر. <br/>

آیاغېندا ظریف چکمه‌لری، <br/>
حددن آشېب ناز غمزه‌لری. <br/>

قاباغېندا دوروب دور نؤکرلر، <br/>
اۏنلارې گه وورار گه دانلر. <br/>

ایلری گلدی قۏجا آچدې کلام، <br/>
بو دیل ایله قارېیا وئردی سلام. <br/>

دئدی «خۏش گؤردۆک ای بیزیم خانېم، <br/>
گؤزۆمه نور جسمیمه جانېم! <br/>

نه گؤزل حالا اۏلموسان واصل، <br/>
قلبدن شاد، بختدن کامل. <br/>

یۏخ دور شبهه کی راضیسن الآن، <br/>
خۏش گئچر بو زمان سنه دَوران.» <br/>

چۆن ائشیتدی بو سؤزلری قارې، <br/>
حرصلنیب یئریدی اۏنا سارې. <br/>

«گؤزلریمدن» دئدی «کناره چکیل، <br/>
فکرینی جمع ائیله کلامېنې بیل. <br/>

گئت گیلن طَوله‌ده سن اۏل مهتر، <br/>
تا اۏلا راحت اۏندا اسب، خر.» <br/>

بو دَور بیر هفته گلدی ائتدی مرور، <br/>
قارېدا شدّت ائتدی کبر غرور. <br/>

داهېدا آرتېق ائیله‌دی حدّت، <br/>
قۏجانې گئنه ائیله‌دی دعوت. <br/>

دئدی گئت ائیله بالېغې آگاه، <br/>
کی خانېم خواهش ائیله‌ییر اۏلا شاه. <br/>

خوفا تۆشدۆ قۏجا دئدی در حال، <br/>
«ائیله‌ییبسن غریبه خام خیال، <br/>

دلی ها اۏلمایېبسان ای قارې، <br/>
بیرجه انصاف ائیله سنی تارې. <br/>

نه یاراشېر سنه کی شاه اۏلاسان، <br/>
صاحب عزّت و جاه اۏلاسان. <br/>

وار مې سنده لیاقت اۏلماق شاه؟ <br/>
نه روا ائیله‌مک بو خلقی تباه! <br/>

هانې سنده اۏ عقل یا حکمت، <br/>
توتا قوّت اۏنونلا تا دؤولت؟ <br/>

سنده کی یوخ دور عقل خۏش رفتار، <br/>
گۆله‌جک اۆستۆنه یقین اغیار.» <br/>

قارېنېن توتدو آجېغې کلّی، <br/>
ارینه ووردو بیر نئچه سیلّی. <br/>

«ائیله‌ییرسن» دئدی «نئجه جرأت، <br/>
ائده‌سن تا منیمله سن حجت؟ <br/>

خانېمام من، کی سن قارا رعیت، <br/>
هر نه امر ائیله‌سم اۏنا عمل ائت. <br/>

گئتمه‌سن اؤز خۏشونلا بحره اگر، <br/>
آپارارلار سنی قول و نؤکر.» <br/>

چاره‌سیز قالدې پیر چکدی آه، <br/>
یئتیشیب بحری گؤردۆ تند سیاه. <br/>

خواه ناخواه ائیله‌دی آواز، <br/>
گلدی اۏل دمده بالېق دمساز. <br/>

دئدی «ای قۏجا گلمیسن نه ایشه؟ <br/>
هر نه وار سؤیله ائتمه اندیشه.» <br/>

ایکی قات اۏلدو قۏجا آچدی کلام، <br/>
حزن ایله سؤیله‌دی اۏ بد فرجام. <br/>

«منه رحم ائیله ای قېزېل بالېق، <br/>
قارېنې یۏخ ائده گؤرۆم خالق. <br/>

داهې دا تندلشیب اۏ بد اطوار، <br/>
ایکی دنیادا ائتسین حق اۏنو خوار. <br/>

سؤیله‌ییر کیم نه دیر خانېم یا خان، <br/>
من گرک دیر اۏلام شَهِ دَوران.» <br/>

دئدی بالېق «گئت ائیله‌مه چۏخ آه، <br/>
حق تعالی ائدر قارېنې شاه!» <br/>

ائوینه قایداندا پیر اۏ زمان، <br/>
گؤردۆ قادېن اۏلوب شه دوران. <br/>

قصر شاهانه عرشه اوز چکمیش، <br/>
تخت عاج اوسته قارې اگلشمیش. <br/>

بو طرفدن دوروب دور خان خوان، <br/>
بو طرفدن وزیر وکیل اعیان. <br/>

جمله‌سی ائیله‌ییر اۏنا تعظیم، <br/>
جمله‌سی هم ائدیر اۏنا تکریم. <br/>

ائیله‌ییر غیض ایله هامېیا خطاب، <br/>
گتیریرلر اۏنا شراب ناب. <br/>

اکلی شربی اۏنون تمام ظریف، <br/>
یۏخ دور عالمده بیر کس اۏنا حریف. <br/>

دۆزۆلۆب ساغ و سۏلا هر یانه، <br/>
پاسبانان شاهانه. <br/>

اللرینده توتوبلار تیغ طبر، <br/>
تا اۏنا یئتمه‌یه خطا و خطر. <br/>

ائیله کی گؤردۆ بونلارې اۏل پیر، <br/>
ایتیردی عقلینی همی تدبیر. <br/>

بیر زمان خوفا دۆشدۆ قالدې چاش، <br/>
سۏنرادان قارېسېنا اگدی باش. <br/>

دئدی «خۏش گؤردۆک ای شه عالم، <br/>
قلب پاکېندا یۏخ دور کی داهې غم؟» <br/>

قۏجانېن قارې باخمادې اۆزۆنه، <br/>
ائیله‌دی امر دگمه‌سین گؤزۆنه. <br/>

ائیله کی چېخدې قارېدان بویروق، <br/>
قۏجایا دگدی بیر نئچه یومروق. <br/>

قاپېدا صف چکن قاراووللر، <br/>
آز قالمېشدې اۏنو اؤلدۆره‌لر. <br/>

هامېدان آرتاجاق اۏنا تهمت، <br/>
ائیلر ایدی اۏ خلق بی حرمت. <br/>

گۆلۆبن اۆستۆنه اۏنون ناحق، <br/>
اینجیدردی اۏنو اوتانماز خلق. <br/>

سؤیلریدی کی «بیر ده اۏل عاقل، <br/>
گیرمه شه قصرینه مقامېنې بیل.» <br/>

بو دَور بیر هفته ده گلیب گئچدی، <br/>
گؤر نئجه فکره اۏل قارې دۆشدی. <br/>

داهې دا آرتېق اۏلدو اۏندا عطاب، <br/>
قهر ایله ائیله‌دی وزیره خطاب. <br/>

کی گئدیریب قۏجانې تاپېب گتیره، <br/>
امر شاهانې تا اۏنا یئتیره. <br/>

خیلی گزدی چۆ تاپدې اۏنو وزیر، <br/>
قارېنېن یانېنا یئتیشجک پیر، <br/>

دئدی «دورما بو دمده بحره یئتیش، <br/>
یئتیشن کیمی بحره سجده‌یه دۆش، <br/>

عرض قېل بالېغا و سؤیله همین، <br/>
ایسته‌میر خانېم اۏلا شاه زمین، <br/>

ایسته‌ییر اۏلا دریالار شاهې، <br/>
قوللوق ائده اۏنا قېزېل ماهې.» <br/>

قۏرخودان قۏجا دئمه‌دی بیر سؤز، <br/>
چاره‌سیز توتدو بحر سمتینه اۆز. <br/>

ائیله کی گلدی یئتدی عمّانه، <br/>
گؤردۆ سویو گلیب دیر جولانه. <br/>

بحر اۆزۆنده گؤرنده بورانې، <br/>
یادېنا دۆشدۆ نوح طوفانې. <br/>

بحر ائدر گؤردۆ بیر سیاق خروش، <br/>
ناله شرطه‌دن توتولموش گوش. <br/>

اۆزۆنۆ توتدو بحره ائتدی ندا، <br/>
گلدی بالېق قۏجایا ائتدی صدا. <br/>

«نه ایشه گلمیسن نه دیر حاجت، <br/>
نه‌یه غمگین اۏلوبسن ای بدبخت؟» <br/>

سجده‌یه دۆشدۆ پیر وئردی جواب، <br/>
دئدی «اۏلسون گؤرۆم قارېنې خراب. <br/>

رحم ائیله منه ای قېزېل ماهی، <br/>
سنسن عالمده شهلرین شاهې. <br/>

داهې دا تندلشیب اۏ بد احوال، <br/>
ایندی ده ائیله‌ییر بیر اؤزگه خیال. <br/>

قلبینی چۆن توتوب کدورت کین، <br/>
ایسته‌میر آرتېق اۏلا شاه زمین. <br/>

ایسته‌ییر اۏلا دریالار شاهې، <br/>
قوللوق ائده اۏنا قېزېل ماهی. <br/>

بو سیاق امر ائدیر اۏ بد رؤیت، <br/>
تا کی سن ائده‌سن اۏنا خدمت.» <br/>

آچمادې نطق داهې سؤیله‌مه‌دی، <br/>
قویروغویلا سویو بیر آز چیله‌دی. <br/>

سۏنرادان جومدو بحر عمانه، <br/>
تا ائده دَور هر طرف یانه. <br/>

چۏخ زمان دوردو پیر خانه خراب، <br/>
نه بالېق چېخدې نه یئتیشدی جواب. <br/>

غصّه‌لی گئتدی قارېیا سارې، <br/>
گؤردۆگۆن سؤیله‌یه اۏنا بارې. <br/>

یئتیشیب بیر زمان قالدې مات، <br/>
ائیله‌دی شک وار مې اۏندا حیات. <br/>

باخېبان گؤردۆ قازمادې کهنه، <br/>
قۏجا قارېسې هم سېنېق تکنه. <br/>
























